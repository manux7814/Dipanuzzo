# Archivio (o file)
è un insieme di dati correlati identificato da un nome, memorizzato
permanentemente su un supporto di memoria di massa di un elaboratore e avente vita
indipendente dal/dai programmi utilizzati per la creazione e/o modifica
In un file i dati sono normalmente raggruppati in unità logiche denominate registrazioni o record.

# File sequenziale
i singoli record sono registrati uno di seguito all'altro, nell'ordine in cui sono stati
inseriti. Per accedere ad uno specifico record, bisogna "scorrere" tutti quelli che lo
precedono.l'operazione di ricerca può essere facilitata se i record risultano essere ordinati in
funzione del campo base rispetto al quale di effettua la ricerca.

# File ad accesso diretto
ogni singolo record è individuato da un numero che ne
rappresenta la posizione all'interno del file: quando i record sono inseriti sequenzialmente, il numero
è assegnato incrementando il numero dell'ultimo record memorizzato

# File indicizzato
nella struttura del record del file viene individuato un campo (o insieme di
campi) denominati chiave, i cui valori identificano univocamente i singoli record. In questo tipo di
organizzazione, oltre ad un file primario ad accesso diretto in cui sono memorizzati i record in
ordine di inserimento, viene gestito un ulteriore file indice contenente una tabella delle chiavi:
questa viene utilizzata dal codice che effettua l'accesso al file che la gestisce come un albero
binario di ricerca mantenendola costantemente ordinata secondo un criterio lessicografico.
La ricerca di uno specifico record avviene, a partire da un valore fornito in input, consultando la
tabella delle chiavi (ricerca rapida) e utilizzando la posizione de record per accedere al file
primario.

# Sistema informativo
viene utilizzato da un'organizzazione sia
pubblica che privata per il conseguimento di specifici obiettivi che
possono essere di due tipologie:

1.Operativo: tutte le organizzazioni hanno la necessità di gestire dati
funzionali alle loro attività operative (infrastrutture, dipendenti, materiali,
strumenti, ecc.) e da cui provengono informazioni "di servizio".

2.Decisionale: per poter prendere decisioni relative alle attività di
programmazione, controllo e valutazione un'organizzazione deve basarsi
su informazioni denominate "di governo"

E' un insieme strutturato di procedure e di risorse umane e materiali
finalizzate

• alla raccolta
• all'archiviazione
• all'elaborazione
• alla comunicazione
dei dati allo scopo di ottenere le informazioni necessarie ad un'organizzazione
per gestire sia le attività operative che di governo

# Sistema informatico
Con lo sviluppo delle tecnologie informatiche si sono ottenuti vantaggi
enormi per la gestione delle informazioni parallelamente alla loro
evoluzione e diffusione favorite anche dal progressivo abbassamento dei
costi – ne hanno reso sempre più conveniente l'impiego.

Un SISTEMA INFORMATICO è il sottoinsieme di un sistema
informativo dedicato al trattamento "automatico" di informazioni
derivanti dalla gestione di dati archiviati in formato digitale

